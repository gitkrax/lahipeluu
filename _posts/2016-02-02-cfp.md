---
title: "Kirjoituskutsu Lähipeluu 2016 -esseekokoelmaan"
author: Jonne Arjoranta
date: 2016-02-02
published: true
---

**Lähipeluu** kerää esseitä videopeleistä. Tarkoitus on päästä pintaa syvemmälle ja analysoida pelejä yksityiskohtaisesti jonkin teoreettisen linssin läpi tai pyrkien vastaamaan johonkin analyyttiseen kysymykseen. Teksti voi käsitellä mitä tahansa digitaalista peliä, millä tahansa alustalla. Oleellista ei ole uutuusarvo vaan se, että pystyt sanomaan jotain uutta joko peleistä tai maailmasta yleensä.

Esseekokoelma soveltuu erityisesti opiskelijoiden kirjoituksille, mutta muidenkin ehdotuksia otetaan vastaan. Tekstit saavat kommentteja teoksen toimittajalta, mutta niitä ei vertaisarvioida. Tavoiteltu tyyli on akateeminen, mutta yleistajuinen ja kirjoittajilta edellytetään viittaustekniikan hallintaa.

Kirjoitukset voivat käsitellä esimerkiksi seuraavia teemoja

- lähiluku pelin kerronnasta
- pelit metaforina tai pelien käyttämät metaforat
- pelien esittämät tai niihin liittyvät eettiset kysymykset
- miten peleissä kuvataan yhteiskuntaa, rooleja ja normeja
- tai jokin muu ehdottamasi teema

Lähetä joko valmis teksti tai noin sivun mittainen tiivistelmä, josta käy ilmi käsiteltävä(t) peli(t) ja käyttämäsi teoreettinen viitekehys, osoitteeseen jonne.arjoranta@jyu.fi viestin liitetiedostona 30.4.2016 mennessä.

Lisätietoja: Jonne Arjoranta, jonne.arjoranta@jyu.fi
